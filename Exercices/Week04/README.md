# Опашки и циклични списъци

## Задача 1
Проверете дали дадена опашка е сортирана. След проверката, опашката трябва да е в същото състояние, в което е била в началото.

## Задача 2
Реализирайте опашка, използвайки само два стека.

## Задача 3
Камелот е нападнат и вражеската армия е стигнала до вратите на залата с кръглата маса. Всички рицари от страх са се барикадирали вътре, но вратата няма да издържи дълго. 
Рицарите, дори и страхливи, имат чест и не искат да умрат от вражеска ръка, затова те измислят бърза стратегия, с която да се самоубият. Стратегията е следната: 
сядат на кръглата маса и започват, по часовниковата стрелка, всеки да убива рицаря в ляво от него. Следващият, който убива, е този отляво на мъртвия от преди малко. 
Това клане спира, когато само един рицар остане жив на масата. Страхливият Артур иска да остане жив, защото знае таен тунел от залата, който води извън замъка. Помогнете 
му да си избере място, преди клането, така че да остане жив, колкото и да са рицарите около кръглата маса.
```
Вход: N - броя на рицарите
Изход: Печелившото място за Артур
```
## Задача 4
Том гони Джери из правоъгълна стая разделена на квадрати. Всеки от квадратите може да бъде празен или да е зает от нещо. Тъй като и двамата се движат с една и съща скорост, единствената цел на Джери е да стигне от горния ляв ъгъл на стаята до долния десен, където се намира неговият дом, възможно най-бързо. Помогнете на Джери, като му кажете по кой път да мине.
