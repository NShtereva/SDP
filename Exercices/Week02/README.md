## Задача 1
Да се напише функция, която приема като аргумент масив от цели числа, броя на елементите и друга функция – next(i) (тя приема едно число и връща числото, което е 
с 3 по-голямо от подаденото) и връща сумата на елементите, които се намират на индекси, които се получават чрез прилагане на next върху предишните индекси (в примера 
кратни на 3, индексите започват от 0).

Реализирайте сами функцията next и я използвайте в другата функция.

## Задача 2
Да се напише функция, която приема като аргумент масив от цели числа, броя на числата и двуаргументна булева функция isDivisble(x, y) (isDivisible проверява дали x 
се дели на y без остатък) и връща броя на всички двойки числа от масива, отговарящи на това условие.

Реализирайте сами функцията isDivisble и я използвайте в другата функция.

## Задача 3
Да се напише функция map, която приема като аргументи масив от цели числа, неговата размерност и едноаргументна функция operation, и прилага функцията operation 
върху всеки един елемент на масива.

Да се реализира и втори път като функция, която връща нов масив, вместо да променя елементите на стария.

## Задача 4
Да се напише функция filter, която приема като аргументи масив от цели числа, неговата размерност и едноаргументен предикат, и връща нов масив с елементите от масива,
отговарящи на предиката.

Да се измисли механизъм за връщане на големината на филтрирания масив.

## Задача 5
Да се напише функция, която приема масив от низове, броя на низовете и булева двуместна функция, която има за аргументи два низа. Функцията да изкарва на екрана 
низовете, подредени според наредбата зададена от двуместната функция.
```
Пример:
Вход:    
4     
i     
love  
eating
pizza
         
Изход:   
eating
i
love
pizza
```
